Společná část popisu:
Projekt se skládá ze dvou samostatných částí - zpracování dat z internetového fóra a zpracování dat z Twitteru. Každá je hodnocena maximálně 20 body. Součástí odevzdaného archivu má být i alespoň půlstránková dokumentace, popisující stručně způsob řešení, použité externí knihovny a výslednou rychlost a úspěšnost systému.

Do poloviny března je potřeba si vybrat vhodné fórum či diskusní skupinu, kde za poslední týden přibyl alespoň jeden příspěvek a účet na Twitteru, na němž byl za poslední dva týdny publikován alespoň jeden příspěvek s odkazem na nějakou webovou stránku. Svoji volbu je potřeba zapsat spolu se svým loginem do tabulky na Google Docs. Nikdo však nesmí zpracovávat žádný zdroj, který už si v tabulce zarezervoval jiný student.

Prvním úkolem je napsat v Pythonu nebo Ruby skript, který stáhne všechny dosavadní příspěvky vybraného diskusního fóra a uloží je do souboru spolu s relevantními metainformacemi - označením autora, času, vlákna diskuse apod. Skript také dokáže zjistit nové příspěvky od posledního stažení a spustit jejich stahování.

Druhým úkolem je napsat v Pythonu nebo Ruby skript pro sledování vybraného účtu na Twitteru - viz https://dev.twitter.com/streaming/overview - lokální ukládání všech nových příspěvků, nalezení případných odkazů na odkazované webové stránky a stažení jejich obsahu.
